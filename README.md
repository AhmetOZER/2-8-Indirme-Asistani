# 2-8 Asistan Ne İşe Yarar?
1 Mayıs 2017 tarihinden sonra, saat 02:00 ve 08:00 arasında yapacağınız indirmeler AKK’ye yansıtılmamaya başladı. Yani oyun, film, müzik, kısacası indirmeniz gereken dosyaları günün bu saat dilimi arasında yaparsanız, AKK'ye girmeniz bir hayli zorlaşacaktır. Yalnız herkes saat 02:00'a kadar ayakta kalamayabiliyor. İşte 2-8 asistanınız tam olarak burada yardımınıza koşuyor. Çalışma modları sayesinde dilerseniz uyuyan bilgisayarınızı belirtmiş olduğunuz başlangıç saatinde uyandırır, yada dilerseniz kapalı olan interneti yine aynı saatte açarak indirmelerinizi başlatır. Saatler 07.55'i gösterdiğinde yada belirtmiş olduğunuz kapanış saatinde bilgisayarınızı kapatır ve güç tasarrufu etmenizi sağlar.

## Özellikler
- Bilgisayarınızın uyanacağı saati ve günleri kendiniz belirleyebilirsiniz.
- Bilgisayarınızın kapatılacağı saati kendiniz seçebilirsiniz.
- Bilgisayarınızın internete olan erişimini istediğiniz saatler arasında aktif edebilirsiniz.
- Sadece indirme programlarını değil, açılmasını istediğiniz her programı listeye ekleyebilirsiniz.
- Belirlediğiniz saatler arasında yapılan Download/Upload miktarını takip edebilirsiniz.
- İndireceğiniz dosyanın tahmini indirme süresini hesaplatabilirsiniz.
- Windows güncelleştirmelerini kapatabilir veya belirlediğiniz saatler arasına yapılmasını sağlayabilirsiniz.

## Program Modları Neler?
Programın iki tane modu var:

### 1-Uyanma Modu
Uyanma modu, BIOS'i Windows uyandırmasını destekleyen kullanıcılar içindir. Bilgisayarınızın uyanıp kalkmayla ilgili bir sorunu yoksa bu modu seçebilirsiniz. Bu modu seçip "**Ben Yatıyorum Sen Hallet**" butonuna basarsanız, bilgisayarınız uyku moduna geçer ve seçmiş olduğunuz başlangıç saatinde bilgisayarınızı uykudan kaldırır. Başlangıç saatinden 5 dakika sonra listeye eklemiş olduğunuz programlar ve dosyalar çalışmaya başlar. Bilgisayarınız belirlemiş olduğunuz kapanış saatinde kedini kapatır.

**Önemli Not:** Uyanma Modunu seçmeniz onu aktif etmez. Uyanma modunu aktif etmek için gün ayarını yapıp “Uyanma Modunu Aktif Et” butonuna basmanız gerekir. Ayrıca Windows'un “*Uyanırken Parola Sor*" ayarı kapalı olmalıdır.

### 2-İnternet Modu
Bilgisayarınızın uykudan uyanma sorunu varsa bu modu kullanabilirsiniz. Bu modu seçip "**Ben Yatıyorum Sen Hallet**" butonuna basarsanız, bilgisayarınızın internete olan erişimi kesilir ama bilgisayarınız uyumaz. Saat, seçmiş olduğunuz başlangıç saatine geldiği zaman bilgisayarınızın internete olan erişimine tekrardan izin verilir ve başlangıç saatinden 5 dakika sonra listeye eklemiş olduğunuz programlar/dosyalar çalışmaya başlar. Bilgisayarınız belirlemiş olduğunuz kapanış saatinde kedini kapatır. (Uykunuz kaçtıysa, internet erişimini program üzerinden tekrar açabilirsiniz.)

## Kapatma Saati
Çalışma modunuz ne olursa olsun bilgisayarınız varsayılan olarak saat 07:55 olduğu zaman otomatik olarak kapatılır. Eğer indireceğiniz dosyalar ufak boyutluysa ve bilgisayarınızın 07:55'e kadar çalışmasının gereksiz olacağını düşünüyorsanız, “**Kapatma Saati**” kısmından “**Saati ben seçeceğim**” seçeneğine tıklayarak kapanmasını istediğiniz saati seçebilirsiniz. Yaptığınız her saat ve dakika değişikliği otomatik olarak kaydedilecektir, kaydetmek için herhangi bir butona basmanıza gerek yoktur.


